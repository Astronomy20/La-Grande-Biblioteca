# Digital Network Act
18-06-2025 - 22:27

Tags: #tech, #europa

# Analisi
L'articolo espone gli obiettivi del **DNA** (Digital Network Act): aumentare la sicurezza delle reti, sia digitali che fisiche, e la distribuzione dei costi di rete.
Se l'atto verrà approvato porterà alla formazione di un **nuovo corpo intermedio**, costituito dal BEREC (Body of European Regulators for Electronic Communications) e dal RSPG (Radio Spectrum Policy Group), che avrà il compito di «snellire le procedure decisionali nel tentativo di costruire un'Europa digitale più autonoma, resiliente e competitiva».
Un altro importante cambiamento previsto dal DNA è l'introduzione del "**fair share**" con cui viene affermato che i "colossi del web" devono «contribuire in modo proporzionato ai costi di potenziamento delle reti in relazione al traffico generato». L'obiettivo di questa proposta è quello di «riequilibrare il sistema, con l'introduzione di meccanismi di negoziazione o tariffe di interconnessione, nel rispetto del principio della **neutralità della rete**».
Tra le voci critiche sul DNA spicca quella dell' AIIP (Associazione Italiana Internet Provider) che definisce la proposta «il più grave attacco mai portato all'Internet libera e pluralistica in Europa» perché l'obiettivo, che vuole 3-4 operatori paneuropei, non prevede nessun operatore italiano.


# Riflessioni
Credo che spesso questi progetti con l'obiettivo di facilitare la vita del consumer siano in realtà solo dei mezzi per accentrare il potere e limitare la libertà del singolo individuo. Con questo voglio dire che il fatto di avere solo pochissimi e controllatissimi enti sia un mezzo di controllo poiché sei portato sempre a "legarti" con il potere centrale.
Questo, oltre a poter portare a favoritismi, è l'ennesimo passo verso un controllo sempre più totalitario delle persone, per quanto sembrerebbe opporsi al sempre più presente "**feudalesimo digitale**" comunemente chiamato tecnocrazia

****
# Riferimenti
### Link
[Digital Network Act](https://www.corriere.it/tecnologia/25_giugno_17/cos-e-il-digital-networks-act-il-piano-europeo-per-riformare-la-connettivita-europea-le-proteste-progetto-pericoloso-un-ritorno-e995dea3-a748-4cff-aecd-7d0ab58bfxlk.shtml)

### Tags
[Europa](Europa)
[Tecnologia](Tecnologia)
[Tecnocrazia](Tecnocrazia)
